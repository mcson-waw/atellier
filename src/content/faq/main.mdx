---
title: "Najczęściej zadawane pytania"
subtitle: "Wszystko, co warto wiedzieć o uważności i kursie MBSR"
order: 3
visible: true
background: "light"
questions:
  - question: "Czym jest uważność (mindfulness)?"
    answer: "Uważność to bycie obecnym tu i teraz – w sposób świadomy, życzliwy i zaciekawiony. To umiejętność zauważania chwili takiej, jaka jest, bez automatycznych ocen, bez uciekania i bez walki. To kontakt z ciałem, emocjami i myślami. To rozróżnianie faktów od własnej narracji. To łagodne przyjmowanie tego, na co nie mamy wpływu, i rozpoznawanie tego, co możemy zmienić. Uważność nie jest religią ani ezoteryką. To naturalna zdolność, którą wszyscy posiadamy, choć w przebodźcowanej codzienności często tracimy z nią kontakt. Uważność to powrót do siebie."
  - question: "Czym jest kurs MBSR?"
    answer: "MBSR (Mindfulness-Based Stress Reduction) to 8-tygodniowy program redukcji stresu oparty na uważności, opracowany przez Jona Kabata-Zinna – lekarza, neurobiologa i badacza. Jest to najlepiej przebadany naukowo program mindfulness na świecie, od kilkudziesięciu lat stosowany w medycynie, psychologii i edukacji."
  - question: "Dlaczego kurs trwa 8 tygodni?"
    answer: "Zmiana nie dzieje się od jednego momentu ani jednego olśnienia. Ludzki mózg potrzebuje czasu na nauczenie się nowych sposobów reagowania, budowania uważności i zintegrowania praktyki z codziennym życiem. To proces – łagodny, ale głęboki. Kurs MBSR trwa osiem tygodni, ponieważ właśnie taki czas okazał się najkrótszym, a zarazem wystarczającym, by zaszły realne i trwałe zmiany – zarówno w funkcjonowaniu umysłu, jak i w sposobie reagowania na stres. Regularna praktyka uważności przez kilka tygodni prowadzi do zmian w obszarach mózgu związanych z regulacją emocji, koncentracją i reakcją na stres."
  - question: "Z czego składa się kurs?"
    answer: "Kurs obejmuje: 8 cotygodniowych spotkań online (2,5 godziny), 6-godzinny Dzień Uważności, praktykę formalną (medytacje prowadzone), praktykę nieformalną (uważność w codzienności), materiały PDF i nagrania, konsultacje indywidualne oraz certyfikat ukończenia kursu. Pracujemy w kameralnej grupie, w bezpiecznej atmosferze, bez presji i bez ocen."
  - question: "Czego mogę się spodziewać?"
    answer: "Nie obiecuję, że znikną wszystkie trudności. Możesz jednak doświadczyć: większego spokoju w chaosie, mniejszego uwikłania w ruminacje, większej życzliwości wobec siebie, lepszego kontaktu ze sobą i pełniejszego przeżywania codzienności."
---

## Masz więcej pytań?

Skontaktuj się ze mną – chętnie odpowiem na wszystkie Twoje wątpliwości.
